I"!9<h1 id="discovery-verslag--hoe-gaan-we-het-product-realiseren">Discovery Verslag — Hoe gaan we het product realiseren?</h1>

<hr />
<h1 id="prototyping-to-understand-vs-prototyping-to-be-understood-en-mogelijk-inleiding"><em>Prototyping to Understand</em> vs <em>Prototyping to be Understood (en mogelijk inleiding)</em></h1>

<p>Het project voor de ANWB is een type project dat we nog nooit uitgevoerd hebben. Zoals de meeste projecten in deze minor hebben we de laatste 3,5 jaar projecten gedraaid waarbij we 8 weken bezig konden zijn met het uitvoeren van research en bedenken van concepten. Aan het eind van het kwartaal knalde je een prototype in elkaar, testte je die met je moeder en je hond en maakte je deze vervolgens af om die na een “tweede iteratie” over de schutting te gooien.</p>

<p>Bovenstaand is schept een beeld dat iets meer overdreven is dan hoe het er in realiteit aan toeging, maar het komt stiekem wel dicht bij de realiteit.
Wat ook dicht bij de realiteit komt is het feit dat de manier van werken die we bij CMD aangeleerd hebben lang niet altijd de manier is waarop we zometeen in de werkelijkheid gaan werken — wat we tot nu toe meegemaakt hebben in de realiteit, en om ons heen zien, is dat er ontzettend veel “productie gedraaid” wordt. Er moeten pixels geschoven worden en het product moet uitgewerkt worden. En research, dat gebeurd vaak niet óf on the fly. En als er solid research gebeurd heeft het bedrijf waar je (voor) werkt vaak een dedicated research team. Kijk naar bedrijven als Framer, WeTransfer, Uber, Awkward, TRVL en Blendle, maar ook naar Rotterdamse agencies als 23G, WeAreYou of OnlineDepartment: als designer nemen we hier de rol van “Product Designer” of “User Researcher” aan en zijn we iteratief bezig om een probleem voor een gebruiker op te lossen en het product naar een hoog niveau te tillen. Het échte iteratief werken aan het product en hierbij 8 uur per dag in een design- of prototyping tool aan het werk zijn voor weken op rij is in het echt heel normaal… en dat hebben we nog niet echt gedaan op CMD.</p>

<p><img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569957910148_image.png" alt="https://www.carbondesignsystem.com/guidelines/motion/basics" />
<img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569957918120_image.png" alt="https://stripe.com/en-nl/billing" /></p>

<p>In deze design systems en voorbeelden zijn goede uitwerkingen terug te vinden hoe motion design en interactie duidelijk kunnen maken waar een menu vandaan komt, hoe je mensen goed kunt begeleiden in een formulier, voortgang aangeven of bijvoorbeeld aangeven waar ze zich in het product begeven. Stripe is hier een goed voorbeeld van: met interactieve prototypes die in hun marketing website geïntegreerd zijn leggen ze lastige processen heel simpel uit.</p>

<p><em>While standing on the shoulders of these giants</em> kunnen we prototypes bouwen waarin we de gebruik maken van hun best practices, deze finetunen voor de ANWB en hierdoor de gebruikservaring verbeteren.</p>

<h1 id="technologische-keuzes">Technologische keuzes</h1>
<h2 id="anwb">ANWB</h2>

<p>Onze prototypes met micro-interactions en UX-animations zullen uiteindelijk, wanneer goedgekeurd door de ANWB, doorgevoerd worden in de Poncho. Uiteindelijk zullen deze terecht komen in de front-end en een onderdeel worden van de bestaande website.</p>

<p>De front-end van ANWB waar ons werk uiteindelijk in verwerkt gaat worden draait momenteel op een stack bestaande uit React, Preact, vanilla JS en hier en daar wat Angular.</p>

<h2 id="prototyping-stack">Prototyping Stack</h2>

<p><strong>Realistisch maken</strong>
We willen als team, tijdens het prototypen, zo dicht bij de realiteit proberen te komen; om deze reden gaan we kijken hoe dicht we bij het uiteindelijke platform kunnen komen tijdens het realiseren van ons werk.
Het gebruik van SwiftUI, een nieuwe technologie van Apple om dit makkelijk mee te kunnen realiseren, heeft in het geval van een web applicatie weinig zin. Tijdens <em>Prototyping to Understand</em> is het schrijven van React of puur HTML, CSS en JavaScript niet snel genoeg om vlot te kunnen itereren op ideeën aangezien we de pagina’s waar we voor prototypen hiermee compleet na moeten bouwen in code. Hierdoor zullen we veel tijd kwijtraken aan dingen die uiteindelijk niet extreem relevant zijn voor dit project en het communiceren/onderbouwen van onze ontwerpbeslissingen.</p>

<p>Om tijdens <em>Prototyping to Understand</em> snel te kunnen itereren en kilometers te kunnen maken is voor nu gekozen voor een combinatie van Principle en Framer Studio (ook bekend als Framer Classic) en verderop voor <em>Prototyping to be Understood</em> mogelijk Framer X of good oll’ HTML&amp;CSS.</p>

<p><img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569960828812_stack.jpg" alt="Tools of the trade" /></p>

<p><strong>Prototyping to Understand</strong>
We hebben hier voor Principle gekozen vanwege het fidelity niveau waarop we kunnen werken. Het animeren van bijvoorbeeld een button <em>onPressDown</em> is ontzettend snel te maken en hier valt ontzettend snel op te itereren om zo tot de juiste oplossing te komen. Daarnaast is Principle relatief a-technisch waardoor ons hele team op deze manier snel kan prototypen en ideeën uit kan (leren) werken. Ook is de ANWB recent gaan kijken naar het mogelijk adopteren van Principle in hun toolkit waardoor het overdragen van files hierdoor erg gemakkelijk zal gaan.</p>

<p>Voor grotere flows, ingewikkeldere grotere prototypes zoals bijvoorbeeld complete formulieren willen we dichter bij het eindplatform te komen. Hierom is gekozen voor Framer Studio. De code die geschreven moet worden in Framer Studio, CoffeeScript, is een erg simpel en snel te schrijven én op te itereren. Dit zorgt ervoor dat er nog steeds erg snel een prototype gemaakt kan worden, hier ontzettend snel op geïtereerd kan worden en de code nog steeds disposable voelt. Het voorbeeld van het gebruiken van Framer is dat er al wel nagedacht moet worden in de manier waarop ons werk uiteindelijk uitgewerkt gaat worden, namelijk in code. Hierdoor kunnen we al een stuk bewuster nadenken over de mogelijkheden rondom implementatie. Het overdragen van code is straks tijdens een communicatie en hand-off ook een stuk duidelijker voor de front-enders die hiermee aan de slag gaan — er is duidelijk uitgewerkt welke variables en objects op welke specifieke events aangepast worden en wat bijvoorbeeld de specifieke motion curve of andere behavior is.
Uiteindelijk zorgt een prototype dat uitgewerkt is in code ook dat deze een stuk stabiler is. Wanneer we dit willen gaan testen in het Lab van de ANWB geeft dit ook meer zekerheid dat het prototype overeind blijft staan en als “echt” gezien wordt. Dit kan bijvoorbeeld bereikt worden door gebruik te maken van FramerInput, een Framer plugin waarbij text-inputs gemaakt kunnen worden waarvan de data mogelijk weggeschreven kan worden in JSON om deze later in het prototype te kunnen herbruiken. De illusie blijft hiermee voor de testpersoon intact en het prototype voelt als echt.
Een laatste reden om met Framer te gaan heeft te maken met het feit dat we dit vrij gemakkelijk kunnen hosten via GitHub of Netlify wat het delen van prototypes tijdens het testproces of inzichtelijk maken voor andere stakeholders gemakkelijker maakt.</p>

<p>Om te testen hoe gemakkelijk het is om in Framer Studio snelle prototypes te maken en te delen hebben we het volgende prototype ontwikkelt van de tooltip op de ANWB website:</p>

<p><img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569934760999_image.png" alt="Eerste test-prototype in Framer Studio om onze gekozen stack te testen — terug te vinden op https://michelvanheest.github.io/iuxd-anwb/13_tooltip/13_tooltip.framer/" /></p>

<p><strong>Prototyping to be Understood en hand-off</strong>
Mochten we uiteindelijk een “master” eindprototype gemaakt gaan worden kunnen we dit mogelijk ook bouwen in het nieuwe Framer X. Framer X is React based, net als de front-end van de ANWB. Momenteel leert Michel React en JSX. Wanneer hij aan het eind van het project ver genoeg is om zijn kennis in te zetten om échte components te maken voor de ANWB kunnen we mogelijk al productiecode schrijven voor Storybook. Hierbij kunnen we mogelijk gebruik maken van het nieuwe Framer Motion en de al gemaakte components uit de Store. Mogelijk is dit ook een interessant voorbeeld voor de ANWB hoe de brug tussen design en front-end door middel van een in Framer X gemaakt React based design system versimpeld kan worden.</p>

<p>Wanneer dit op dat moment te lastig gaat worden wordt er mogelijk gekozen voor HTML en CSS óf een groter uitgebreider Framer Studio prototype.
Hier moeten we in een latere sprint nog keuzes over maken in hoeverre dit relevant is voor ons project en voor de ANWB.</p>

<h2 id="systeem-om-te-kunnen-prototypen">Systeem om te kunnen prototypen</h2>

<p>We verwachten momenteel dat we een groot aantal prototypes gaan maken en hier veel iteraties op gaan draaien per prototype. Tijdens het prototypen geloven we dat het belangrijk is om, net als in het design system van de ANWB, onze te prototypen onderdelen waar nodig is op te breken in Atomic based Atoms, Molecules of Organisms. Het lijkt ons veel gemakkelijker om dit te prototypen dan in een keer een complete template.
Dit zorgt er echter wel voor dat we mogelijk parallel aan 20 verschillende prototypes aan het werk zijn. Dit moet goed bijgehouden en gedocumenteerd worden zodat we later onze designbeslissingen goed kunnen overdragen aan de ANWB.</p>

<p>Om dit vanaf volgende sprint te kunnen doen hebben we een systeem opgezet bestaande uit een groot Trello board.</p>

<p><img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569934246824_image.png" alt="Het Trello-board om ons prototyping proces te stroomlijnen en tastbaar te houden" /></p>

<p>Op dit Trello board, dat nu nog leeg is, maken we per issue, Job Story of te prototypen element een aparte card aan. Deze card kan diverse stages in ons proces gaan doorlopen. In de card kunnen we een korte titel van het te prototypen onderdeel en een uitgebreidere beschrijving plaatsen. Ook kunnen we deze met labels categoriseren. In de card staat een link naar de locatie van het prototype (voor Principle bestanden de Google Drive map en voor Framer bestanden de desbetreffende GitHub repo) en een link naar de documentatie van het prototype dat gebeurd in Dropbox Paper.</p>

<p><img src="https://paper-attachments.dropbox.com/s_548DBB0D972F31C98086A9ED27E6669F49882A8CAF2636DB7FB2619BC57815F5_1569934485068_image.png" alt="Template van de onderbouwing in Dropbox Paper — Deze template is terug te vinden op https://paper.dropbox.com/published/13-Tooltip--Al04M0WURq7G6hBq~xMGBsOmBg-YGEiOjlFfXaL1DLhYJLp20T" /></p>

<p>Er is gekozen voor Dropbox Paper aangezien we hier heel simpel inline screencasts van het prototype kunnen laten zien, Framer, Principle en Figma prototypes inline kunnen laten terugkomen, we makkelijk af-te-checken taken en doelen kunnen documenteren en mogelijk verdelen onder ons team. Wanneer we per iteratie goed in Paper onze ontwerpbeslissingen documenteren hebben we aan het eind van het project een uitgebreide verzameling met goed onderbouwde prototypes waar we in diverse iteraties een uiteindelijke versie van hebben gemaakt. 
De uiteindelijke onderbouwingen kunnen we aan het eind van ons project gemakkelijk overdragen aan de ANWB om toe te voegen in Poncho.</p>

<h1 id="niet-technische-eisen-veiligheid-en-toegankelijkheid">Niet technische eisen, veiligheid en toegankelijkheid</h1>

<p>Tijdens dit project gaan we geen nieuw product maken maar ontwerpen we een uitbreiding op een inmiddels bestaand product die ervoor zorgt dat gebruikers beter begeleid kunnen worden door het platform. Aangezien we geen nieuw product maken hoeven we ons ook niet druk te maken over onderwerpen als data protection en privacy.
Iets waar we wel, verder in het project, op kunnen (en mogelijk: moeten) gaan letten is accessibility. Ook op oudere devices of computers met bijvoorbeeld een oudere versie van Internet Explorer moet wat we ontwerpen nog uitgevoerd kunnen worden. Ook al zullen we het product niet zelf implementeren zijn dit wel dingen waar we tijdens het prototypen over na moeten denken. Waarschijnlijk doen we dit door tijdens het prototypen van specifieke onderdelen na te denken over fallbacks waar nodig. 
Verder moeten we omtrent accessibility nadenken of wat we ontwerpen en prototypen door iedereen gebruikt kan worden. Nu moet dit geen probleem zijn: dit is momenteel juist een deel van het probleem van de ANWB en door middel van motion design en het toevoegen van duidelijkere micro-interactions gaan we dit juist proberen op te lossen.</p>

<blockquote>
  <p>Interaction patterns should communicate the status of an action, establish confidence once an action is taken and suggest the ability or inability to interact with an element.
~ Shopify Polaris Design System</p>
</blockquote>

<p>Het zorgen voor een systeem dat toegankelijk is en meer veiligheid uitstraalt is dus het uiteindelijke doel wat we kunnen bereiken door een meer ‘vloeiende’ gebruikservaring neer te zetten.</p>

<h1 id="vervolgstappen">Vervolgstappen</h1>
<ul>
  <li>Uitschrijven van betere motion guidelines, specifiek voor de ANWB en gebaseerd op eerder gevonden best practices.</li>
  <li>Verder onderzoek, on the fly, over het creeëren van goede micro-interacties (binnen een bestaand design system) en hoe we hiermee blijvend waarde kunnen leveren, de gebruikservaring van een product kunnen verbeteren en gebruikers mogelijk kunnen sturen in het gebruik van het product.</li>
  <li>Met industry professionals (zoals Zach Johnston van Dropbox maar ook contacten bij Instagram en Headspace) in gesprek gaan over het designen van motion design en micro-interactions <em>at scale</em> om te leren hoe we dit zo goed mogelijk aan kunnen pakken.</li>
  <li>De inmiddels gevonden issues herschrijven in Job Stories die we, in diverse iteraties, kunnen prototypen om tot een betere versie van ANWB.nl te komen.</li>
  <li>Onze prototypes testen en hier op itereren.</li>
  <li>Overdraagbaar maken van de verbeteringen op Poncho die we gemaakt hebben.</li>
</ul>

:ET